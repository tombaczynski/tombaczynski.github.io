---
layout: post
title:  Pomóc innym poznać Boga?
date:   2025-03-15 09:14 +0100
categories: theology
---


Po dzisiejszej rozmowie na temat Księga Jonasza przyszły mi kolejne refleksje.

Bóg się nie narzuca, dlaczego Jego wyznawcy mieliby się narzucać innym?

Czasami sobie myślę, że jest grupa ludzi, która spełnia zewnętrzne warunki[^1] do tego, żeby uważać, że są w stanie łaski uświęcającej i w związku z tym myślą oni, że się uświęcają (w przeciwieństwie do tych, którzy tych warunków nie spełniają). Czy prowadzi to także do pomysłu, że są sprawiedliwymi pośród niesprawiedliwych? A co z takimi możliwościami jak te, żeby Ci, którzy spotykają te osoby na co dzień:

- można zaufać takiej osobie i powierzyć jej swoje tajemnice;
- żeby można było im cokolwiek powiedzieć bez ryzyka, że się będzie wyśmianym;
- jak się popełni błąd, zrobi coś głupiego, czy nie dobrego, to nie odczujesz, że ta osoba patrzy na ciebie z góry;
- jej życie jest takie, że ty sam bardziej chcesz się starać,
- jak zrobisz coś głupiego, to ze zrozumieniem, ale i mądrze podzieli się swoją prawdziwą troską o ciebie;
- nie będzie Ci się narzucać, ale jak będziecie mieli okazję rozmawiać, to będzie szczerze zainteresowana Twoim szczęściem;
- będzie potrafiła powiedzieć coś ciekawego i inspirującego o swoim Panu i Zbawicielu Jezusie Chrystusie.

Co z tego, że będziesz pobożny, ale nie będziesz fajny? I co z tego, że będziesz fajny, ale nie będziesz pobożny[^2]?

A tu wspomniana na spotkaniu książka [Kerygmat Apostolski Dzisiaj](https://www.facebook.com/tomasz.baczynski.92/posts/pfbid02gEvJcX5RfojJfWu2Mz4WRPNZJV3KTwbpwEF8a8moBLuj5EG4LnNVP95W8f1HwcYdl) (przejście przez Facebooka bez konieczności logowania)

[^1]: Np. życie w prawym związku małżeńskim i cotygodniowe uczestnictwo w niedzielnej mszy świętej.
[^2]: Przypuszczam, że dla wielu osób pobożność nie kojarzy się z niczym pozytywnym, ale dla mnie prawdziwa pobożność, to jest coś bardzo wartościowego.
